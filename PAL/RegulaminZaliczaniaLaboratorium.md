# Zasady zaliczania laboratorium

1. Zajęcia laboratoryjne są obowiązkowe i prowadzone w obecności Prowadzącego, który na bieżąco kontroluje postęp i samodzielność wykonywanych prac.
1. Zaliczenie zadań wymaga uzyskania, co najmniej 50% maksymalnej liczby punktów określonych dla każdego zadania.
1. Ocena punktowa z zadania jest wyznaczona przez prowadzącego zajęcia na podstawie oddanej dokumentacji projektu, weryfikacji zdobytej wiedzy i nabytych umiejętności.
1. Jeżeli uzyskana ocena jest niższa niż wymagane minimum do zaliczenia zadania, wówczas student zobowiązany jest do powtórnego zaliczenia w kolejnym terminie.
1. W trakcie zaliczenia student jest informowany, za co zostały mu odebrane punkty.
1. Zaliczone zadania nie mogą być poprawiane.
1. Wykonanie każdego zadania należy udokumentować poprzez przekazanie Prowadzącemu opracowanej dokumentacji zgodnie z opisem zadania.
1. Nie dopuszcza się zamieszczania w sprawozdaniu zbytecznych treści, jak polecenia, listingi, skrypty, które nie zostały wykorzystane w trakcie realizowanych prac.
1. Wymagane jest zaliczenie zadań zgodnie z harmonogramem zamieszczonym w osobnym dokumencie.
1. Każde zadanie musi być zgłoszone do oceny poprzez zgłoszenie za pośrednictwem strony przedmiotu na WIKAMP. Zgłoszeniu musi towarzyszyć dokumentacja projektowa lub link do repozytorium.
1. Aby wykonanie zadania w zgłoszonym terminie było uznane należy:
  - Zgłosić zadanie do oceny na platformie WIKAMP nie później niż do 24:00 w dniu poprzedzającym zajęcia, na którym ma być dokonana ocena zrealizowanych prac.
  - Jeśli wyniki są umieszczone w zewnętrznym repozytorium to muszą być tam umieszczone przed zgłoszeniem zadania do oceny i oznaczone jako branch, tag, itp.
  - W trakcie oceny poprawności wykonania ćwiczenia student musi wykazać się wiedzą merytoryczną i umiejętnościami w zakresie zadania pozwalającymi na stwierdzenie, że prace zostały wykonane samodzielnie. W przypadku braku zaliczenia następuje utrata terminu.
  - Wszystkie zadania muszą być zaliczane w okresie trwania zajęć.
  - W przypadku braku zaliczenia w drugim terminie, niezaliczone zadania mogą być zaliczone w terminie poprawkowym. W takim przypadku można uzyskać jedynie minimalną liczbę punktów określonych dla zadania. Studentowi nie przysługuje prawo ubiegania się o zaliczenie zadania w kolejnym terminie, czyli brak zaliczenia w terminie poprawkowym uniemożliwia zaliczenie laboratorium.
1. Brak zgłoszenia do oceny w terminie powoduje utratę 20% maksymalnej liczby punktów za każde kolejne zajęcia laboratoryjne.
1. W przypadkach uzasadnionych student ma prawo wystąpić do prowadzącego o przywrócenie terminu.
1. Prowadzący ma prawo przywrócić termin po zapoznaniu się z przedstawionymi dokumentami i uznaniu przyczyny powstania opóźnień za uzasadnioną.
1. Organizacja pracy
  * Zadania są wykonywane w zespołach  2 osobowych
  * W uzasadnionych sytuacjach zespół może być jednoosobowy za zgodą Prowadzącego. 
  * Prace muszą być rozłożone równomiernie
  * Każdy członek zespołu musi zaliczyć zadanie niezależnie