# Regulamin zaliczania laboratorium

1. Zajęcia laboratoryjne są obowiązkowe i prowadzone w obecności Prowadzącego, który na bieżąco kontroluje postęp i samodzielność wykonywanych prac.
1. Treść zadań, wymagania i harmonogram zaliczania jest określony dla każdej z alternatywnych ścieżek osobno. 
1. Studenci mają do wyboru dwie alternatywne ścieżki:
  * Wspólne Zadanie 1 i Zadania 2, 3, 4
  * Wspólne Zadanie 1 i Projekt
1. Organizacja pracy
  * Zadania są wykonywane w zespołach  1 i 2 osobowych
  * Prace muszą być rozłożone równomiernie
  * Każdy członek zespołu musi zaliczyć zadanie niezależnie
1. Praca z repozytorium
  * Prace nad zadaniem należy prowadzić regularnie	
  * Wszelkie modyfikacje treści programu należy niezwłocznie zapisywać w repozytorium
  * Równomierność rozłożenia prac jest dokonywana na podstawie autorstwa zapisów
  * W repozytorium nie wolno umieszczać plików zbędnych, np. tworzonych przez kompilator
  * Po wykonaniu kopii lokalnej i przełączeniu się na odpowiedni `tag` kod musi dać się skompilować bez błędów
1. Zaliczenie laboratorium wymaga uzyskania **zaliczenia wszystkich zadań oznaczonych jako obligatoryjne i uzyskania łącznej punktacji nie niższej niż 20 pkt z maksymalnej do uzyskania liczby 40 pkt**.
1. Zaliczenie zadań wymaga uzyskania, co najmniej **50% maksymalnej liczby punktów określonych dla każdego zadania**.
1. Ocena punktowa z zadania jest wyznaczona przez Prowadzącego zajęcia na podstawie oddanej dokumentacji, weryfikacji zdobytej wiedzy i nabytych umiejętności. **Maksymalna ocena za etap to 10 punktów**.
2. Jeżeli uzyskana ocena jest niższa niż wymagane minimum do zaliczenia zadania, wówczas student zobowiązany jest do powtórnego zaliczenia w kolejnym terminie.
1. W trakcie zaliczenia student jest informowany, za co zostały odebrane mu punkty.
1. **Zaliczone zadania nie mogą być poprawiane**.
1. Wykonanie ćwiczenia należy udokumentować poprzez przekazanie Prowadzącemu opracowanego kodu źródłowego programu i dokumentacji projektowej, o ile taka została opracowana.
1. Wykonanie dokumentacji projektowej nie jest obligatoryjne, natomiast jest zalecane. W przypadku, gdy student uzna, że może być przydatna w ocenie jego pracy, to może ją wykonać i przekazać do oceny. W takim przypadku powinna ona zawierać wszystkie istotne pliki, które zostały utworzone w tracie realizacji zadania tak, aby zawierała informacje pozwalające na ocenę poprawności i samodzielności wykonanych prac, a w szczególności:
 * Wszystkie opisy projektów utworzonych przez oprogramowanie narzędziowe;
 * Wszystkie opracowane we własnym zakresie pliki, jak przykładowo: pliki kodu programu, xml, http, skrypty, itd.
1. Treść **programu i dokumentacja** projektowa to **jedyne źródła**, z których student może korzystać w trakcie zaliczania zadania.
1.	Nie dopuszcza się zamieszczania w sprawozdaniu zbytecznych treści, jak polecenia, listingi, skrypty, które nie zostały wykorzystane w trakcie realizowanych prac.
1. W trakcie zajęć laboratoryjnych wymagane jest zaliczenie zadań zgodnie z harmonogramem zamieszczonym w osobnym dokumencie.
1. W trakcie oceny poprawności wykonania ćwiczenia student musi wykazać się wiedzą merytoryczną i umiejętnościami w zakresie ćwiczenia pozwalającymi na stwierdzenie, że prace zostały wykonane samodzielnie. W przypadku braku zaliczenia następuje utrata terminu.
1. Wszystkie zadania muszą być zaliczane w okresie trwania zajęć.
1. W przypadku braku zaliczenia w drugim terminie, niezaliczone zadania mogą być zaliczone w terminie poprawkowym. W takim przypadku z zadania można uzyskać jedynie minimalna liczbę punktów określonych w harmonogramie zajęć. Studentowi nie przysługuje prawo ubiegania się o zaliczenie zadania w kolejnym terminie, czyli **brak zaliczenia w terminie poprawkowym uniemożliwia zaliczenie laboratorium**.
1. Aby wykonanie zadania w zgłoszonym terminie było uznane należy:
  * Zgłosić zadanie do oceny nie później niż w dniu poprzedzającym zajęcia, na którym ma być dokonana ocena zrealizowanych prac.
  * Brak zgłoszenia do oceny w terminie powoduje utratę 25% maksymalnej liczby punktów za każde kolejne zajęcia laboratoryjne zgodnie z .
1. Zgłoszenie zadania do oceny:
  * **Zgłoszenia należy dokonać za pośrednictwem modułu zadania**. W tekście zwrotnym należy umieścić URL do repozytorium dla wybranego etapu. 
  * Zgłoszeniu musi towarzyszyć dokumentacja projektowa - link do repozytorium, gdzie została umieszczona.
  * **Kod musi znajdować się w repozytorium**. 
  * Dla oddawanego kodu etapu należy utworzyć `tag`.
1. W uzasadnionych przypadkach student ma prawo wystąpić do prowadzącego o przywrócenie terminu. Prowadzący ma prawo przywrócić termin po zapoznaniu się z przedstawionymi przez studenta dokumentami i uznaniu przyczyny powstania opóźnień za uzasadnioną. 
1. W przypadku, gdy treść kodu zostanie zakwestionowana przez Prowadzącego jako plagiat, wszelkie spory dotyczące praw autorskich w pierwszej kolejności są rozstrzygane na podstawie analizy historii wpisów w repozytorium.
