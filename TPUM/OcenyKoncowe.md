# Oceny końcowe

## Rozliczenia czas zacząć - terminy obligatoryjne

Zbliżamy się do zakończenia przygody intelektualnej nazwanej: `Programowanie urządzeń mobilnych`. Wszystkie zajęcia mamy za sobą i pora zweryfikować stan posiadania w dzienniku ocen (WIKAMP), który właśnie uporządkowałem. Na wszelkie reklamacje czekam do piątku 18-09-2020 godz 24:00. Po tym terminie reklamacje będą rozpatrywane wyłącznie na pisemny wniosek zawierający rozsądne uzasadnienie wskazujące na przyczynę obiektywną.

Przypominam o aktualnych terminach obligatoryjnych wymienionych poniżej.

Zgodnie z Komunikatem Rektora PŁ z dnia 1 czerwca 2020 r., podajemy terminy obligatoryjne obowiązujące w Politechnice Łódzkiej w sem. letnim 2019/2020.
Ostateczny termin złożenia pracy dyplomowej w semestrze letnim – 16.09.2020 r. ( w tym dniu najpóźniej należy wprowadzić do systemu zaliczenie z przedmiotu "Praca dyplomowa").

- 25.09.2020 r. – godz. 14:00 Ostateczny termin wprowadzania ocen w ZTN. Terminal ZTN zostaje zablokowany
- 25.09.2020 r. – godz. 14:01 Generowanie protokołów egzaminacyjnych przez system ZSID
- 25.09.2020 r. – godz. 14:01 Weryfikacja ocen przez studentów. Zmiany ocen wprowadzane w dziekanatach. Drukowanie protokołów przez nauczycieli
- 29.09.2020 r. – godz. 12:00 Koniec sprawdzania ocen i wprowadzania zmian ocen w ZSID
- 29.09.2020 r. – godz.14:00 Ostateczny termin dostarczenia protokołów do dziekanatów lub akceptacji zmian w protokołach

## Oceny końcowe wystawione

Wydaje mi się, że to już wszystko co mogę dla Was zrobić w ramach TPUM. Wystawiłem oceny, więc proszę sprawdzić. Proszę o zgłaszanie reklamacji niezwłocznie, nie czekając na oficjalne terminy obligatoryjne.

Ponieważ za jakiś czas zostaniecie wypisani z przedmiotu, więc zainteresowani mogą zapamiętać sobie wybrane linki z WIKAMP. W szczególności polecam zapisać linki do zarejestrowanych zajęć projektowych i wykładowych, ponieważ zostały one zapisane poza WIKAMP i powinny być nadal bezpośrednio dostępne w przyszłości.

Przypominam również o możliwości współpracy w ramach projektu open source [Object-Oriented Internet](https://github.com/mpostol/OPC-UA-OOI) - jest tam kilka tematów nadających się na prace mgr. Wszystkich zainteresowanych proszę o kontakt poprzez email lub Teams.

Jeszcze raz dziękuję za udział w przedmiocie.

Powodzenia i w zdrowotności,
