# Cel

Podać jakie technologie poznajemy (czego się uczymy) i jakie problemy możemy dzięki nim rozwiązywać.

# Zakres projektu

Opisać zakres projektu - co w ramach pracy ma być zrobione, by osiągnąć cel projektu. Generalnie definiujemy tutaj:

1. **Wymagania** - zgodnie z celem projektu
1. **Listę funkcji** - role i przypadki użycia pozwalające na spełnienie postawionych wymagań. Zaleca się dodanie matrycy pokrycia - tabelki, która zestawi wymagania i realizujące je funkcje.

# Wytyczne do realizacji

Dodatkowe informacje ułatwiające wykonanie projektu zgodnie z celami projektu. 

Ten punk jest opracowywany wspólnie z prowadzącym i zawiera wszelkie dodatkowe informacje, jak:

* ważne jest aby,
* proszę zwrócić uwagę na ...,
* niezbędna jest umiejętność wytłumaczenia ...
* proszę zwrócić uwagę na ...
* zaoszczędzisz czas jeśli zrobisz to .... 

Lista ta powinna zawierać tematy przewidziane do dyskusji w trakcie zaliczania etapu projektu. Jest  to rodzaj ramowego kontraktu, który jednak nie jest limitujący dla nauczyciela prowadzącego.

# Lista źródeł

Lista linków do materiałów korespondujących z zakresem projektu. Proponuję linki w języku angielskim, ponieważ często odpowiedniki polskie to nieudolne tłumaczenia binga'a lub czegoś podobnego. 

# Zaliczenie

## Harmonogram

Ten punkt zawiera deklarację, co do sposobu rozliczania postępu prac. Podać etapy prac, które będą oceniane. Każdy etap zawiera ramowy opis funkcjonalności i datę zakończenia prac. Liczba etapów musi być równa trzy i jest to niezmiennik dla całego przedmiotu. Minimalny odstęp czasu pomiędzy etapami wynosi jeden tydzień zajęciowy. 

**Uwaga**: Po zatwierdzeniu projektu do realizacji harmonogram nie może być zmieniany. Wszelkie zmiany terminów mogą odbywać się na ogólnych zasadach.

## Realizacja zakresu zadania

Tu należy opisać, jak nauczyciel prowadzący ma stwierdzić, że projekt został wykonany zgodnie z opisem. Generalnie opis tu zawarty powinien wyznaczać warunki konieczne niezbędne do dopuszczenia studentów do dalszego zaliczania projektu.

Przykładowe wymagania to:

1. Brak błędów kompilatora po wyciągnięciu nowej kopii kodu z repozytorium,
2. Pozytywne wyniki wymaganych testów jednostkowych,
3. Wyświetlenie określonych wyników z wykorzystaniem wybranego interfejsu użytkownika,
4. Utworzenie wskazanych plików,

>Tu powstaje problem z zadaniami wymagającymi dostępu do bazy danych, których zwykle nie ma na komputerach prowadzącego. W takim przypadku dopuszczamy do zaliczenia, po sprawdzeniu na komputerze studenta, czy minima zaliczeniowe zostały osiągnięte.

 