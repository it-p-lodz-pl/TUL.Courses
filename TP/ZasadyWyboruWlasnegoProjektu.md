# Własny projekt - alternatywna ścieżka zaliczenia laboratorium.

## Wstęp

Dokument zawiera zasady i wytyczne do wyboru własnego projektu jako alternatywnej ścieżka zaliczenia laboratorium.

## Cel

* Wykorzystać wyniki prac w kolejnych przedmiotach
* Zwiększyć udział w wydarzeniach organizowanych przez Microsoft, jak: MS IT Academy, Imagine Cup, itp.
* Wykorzystać wyniki prac w pracy dyplomowej
* Uwzględnić potrzeby przemysłu i umożliwić harmonizację zajęć dydaktycznych z podjętą już pracą zawodową.

## Zasady wyboru własnego projektu

Wszyscy, którzy mają zamiar zgłosić swój projekt jako ścieżkę zaliczania laboratorium muszą przygotować dokument z opisem zgodnie z szablonem na WIKAMP'ie [Szablon opisu projektu własnego](https://ftims.edu.p.lodz.pl/mod/resource/view.php?id=48803). Przykładem takiego dokumentu jest [Projekt](https://ftims.edu.p.lodz.pl/mod/page/view.php?id=25624) Przygotowany dokument proszę umieścić w repo i link załączyć jako rezultat `zadania 2` w polu tekstowym w **terminie oddania `zadania 1`** i zgodnie z warunkami oddania zadania. Cel, zakres i wymagania do projektu należy omówić odpowiednio wcześniej z prowadzącym. W dokumencie należy zawrzeć 3 etapowy harmonogram ze wskazaniem wymagań, które zostaną spełnione w poszczególnych terminach. Po zapoznaniu się z treścią dokumentu `zadanie 2` zostanie zwrócone z tekstem zwrotnym zawierającym jedną z poniższych decyzji prowadzącego:

* Wstępna zgoda
* Odmowa z uzasadnieniem

Ostateczna decyzja (zero jedynkowa) dotycząca ścieżki zaliczenia należy do studenta i będzie określona na podstawie prac oddanych do oceny w `zadaniu 2`.

Ponieważ prowadzący zajęcia nie dostają informacji o oddaniu zadania, gotowość do oceny dokumentu proszę każdorazowo zgłaszać prowadzącemu mailem z kierownikiem przedmiotu na cc.

## Wymagania

Typowe wymagania merytoryczne dla projektu pokrywają się z tematyką zajęć, a więc spodziewamy się użycia: *wstrzykiwania zależności, serializacji, LINQ To SQL, rekurencji, refleksja, WPF/MVVM* i najnowszych wersji systemu operacyjnego. Odstępstwa od tej zasady są możliwe, ale wymagają uzasadnienia i zatwierdzenia przez prowadzącego zajęcia na bardzo wstępnym etapie uzgodnień.

Warunkiem umożliwienia zaliczania laboratorium na podstawie własnego projektu jest oddanie `zadania 1` w pierwszym terminie lub wcześniej.

## Opracowanie dokumentu opisu

Dokument jest w formacie tekstowy zgodnym ze specyfikacją `Markdown`. Do jego edycji można użyć dowolnego edytora tekstowego.  Są dostępne również dostępne edytory specjalistyczne, np. `markdownpad`, `atom`, itp. Dokument musi być wersjonowany.

