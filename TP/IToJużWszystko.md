# TP i to już wszystko comoge dla Was zrobić w temacie TP

Oceny wystawione, semestr się kończy, a Technologie Programowania w tym kształcie odchodzą do historii.

Aby TP nie odeszło w niebyt, postanowiłem kontynuować prace mające na celu uzupełnienie repozytorium o przykłady do wszystkich tematów, które omawialiśmy. Pojawiły się tez nowe tematy, np. kryptografia.

Wszystkich, którzy chcieliby porównać swoje propozycje w swoim projekcie z tym co ja proponuję w repozytorium lub przypomnieć sobie o czym rozmawialiśmy, to zapraszam do odwiedzenie GitHub'a:

[csharp (C#) Teaching of Programming (TP)](https://github.com/mpostol/TP)

W repozytorium znajdują się również przykłady związane z programowaniem adaptacyjnym, **więc przydatne dla TPA**.

Repozytorium to jest i ma być w ciągłym rozwoju, więc warto śledzić co się w nim dzieje. W tym celu należny:

- Użyć klawisza `Watch` w prawym górnym rogu
- Zapisać się na forum: [![Gitter](https://badges.gitter.im/mpostol/TP.svg)](https://gitter.im/mpostol/TP?utm_source=badge&amp;utm_medium=badge&amp;utm_campaign=pr-badge) [TP FORUM GITTER](https://gitter.im/mpostol/TP?utm_source=badge&amp;utm_medium=badge&amp;utm_campaign=pr-badge)

Zachęcam również do aktywnego udziału w tworzonym kodzie i dokumentacji.

Kod w repozytorium i forum GITTER również mam zamiar wykorzystać jako miejsce, gdzie znajdują się przykłady/dyskusja dla moich publikacji w postaci video-book'ów, nad którymi obecnie pracuję. Mam nadzieję, że w ten sposób powstanie rodzaj społeczności, dla której ta dydaktyczna kula będzie się nadal toczyć.

Na koniec chciałem pogratulować wszystkimi, którym udało się zaliczyć i podziękować za aktywny udział. Dzięki tej pracy średnia ocen w przedmiocie jest naprawdę bardzo wysoka, choć pewnie łatwo nie było.

Oczywiście to wszystko nie byłoby możliwe bez moich kolegów-współpracowników, którzy pomagali mi prowadzić przedmiot. Ich zaangażowanie, cierpliwość, wiedza i doświadczenie zasługuje na szczególne słowa uznania i podziękowania.

Wszystkim życzę, aby ta wiedza i doświadczenie okazało się przydatne w dalszej karierze zawodowej.

Do miłego !
