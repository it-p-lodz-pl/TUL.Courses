# Regulamin zaliczania laboratorium

## Ramowy harmonogram zajęć (opis)

| Tydzień | Temat                                                                                                                  | Uwagi |
| ------- | ---------------------------------------------------------------------------------------------------------------------- | ----- |
| 01      | Cel, zakres, metodyka, narzędzia, zaliczenie, WIKAMP, zasoby                                                           |       |
| 02      | Środowisko projektowe, praca w parach, testy jednostkowe, TDD (ang. test driven development), wprowadzenie do projektu |       |
| 03      | Projekt (Omówienie projektu, środowisko)                                                                               |       |
| 04-06   | [Projekt Etap-0][TworzenieRepozytorium]; Kontrola postępu prac, pytania, zaliczenie                                    |       |
| 07-09   | [Projekt Etap-1][Etap1] Kontrola postępu prac, pytania, zaliczanie                                                              |       |
| 10-12   | [Projekt Etap-2][Etap2] Kontrola postępu prac, pytania, zaliczanie                                                              |       |
| 13-15   | [Projekt Etap-3][Etap3] Kontrola postępu prac, pytania, zaliczanie                                                              |       |

[TworzenieRepozytorium]:https://ftims.edu.p.lodz.pl/mod/assign/view.php?id=102935
[Etap1]:https://ftims.edu.p.lodz.pl/mod/assign/view.php?id=102936
[Etap2]:https://ftims.edu.p.lodz.pl/mod/assign/view.php?id=102937
[Etap3]:https://ftims.edu.p.lodz.pl/mod/assign/view.php?id=102938

**Uwagi: Kontrola postępu prac projektowych**: zajęcia realizowane w alternatywie do zaliczania. W trakcie zajęć odpowiadamy na pytania:

- Co zrobiłem do tej pory?
- Co mam zrobić na następne zajęcia?
- Z czym mam problem?

## Organizacja zajęć

1. Zajęcia laboratoryjne są obowiązkowe i prowadzone w obecności Prowadzącego, który na bieżąco kontroluje postęp i samodzielność wykonywanych prac.
1. Treść zadań, wymagania i harmonogram zaliczania jest określony w osobnych dokumentach.
1. Organizacja pracy
   - Zadania są wykonywane w zespołach 1 i 2 osobowych
   - Prace muszą być rozłożone równomiernie
   - Każdy członek zespołu musi zgłosić i zaliczyć zadanie niezależnie
   - Wszystkie dokumenty niezbędne do zaliczenia zadania należy umieścić w indywidualnym repozytorium na [GitHub](https://github.com/)

1. Praca z repozytorium

   - Prace należy prowadzić regularnie, tzn. wszelkie modyfikacje treści programu należy niezwłocznie zapisywać w repozytorium
   - Równomierność rozłożenia prac jest kontrolowana na podstawie autorstwa (nick name) zapisów
   - W repozytorium **nie wolno umieszczać plików zbędnych**, np. tworzonych przez kompilator
   - W repozytorium należny umieścić plik `README.md`, który pozwoli na identyfikację członków zespołu

1. Wykonanie zadania należy udokumentować poprzez przekazanie Prowadzącemu opracowanego kodu źródłowego programu i dokumentacji projektowej, o ile taka została opracowana.
1. Wykonanie dokumentacji projektowej nie jest konieczne. W przypadku, gdy Student uzna, że może być przydatna w ocenie jego pracy, to może ją wykonać i przekazać do oceny. W takim przypadku powinna ona zawierać wszystkie istotne pliki, które zostały utworzone w tracie realizacji zadania tak, aby dokumentacja zawierała informacje pozwalające na ocenę poprawności i samodzielności wykonanych prac.
1. Treść **programu i dokumentacja** projektowa to **jedyne materiały źródłowe**, z których Student może korzystać w trakcie zaliczania zadania.
1. Po zakończeniu prac należy utworzyć `Release` opatrzony numerem wersji zgodnie ze składnią [Semantic Versioning 2.0.0](https://semver.org/), a mianowicie X.Y.Z, gdzie składowe mają następujące znaczenie
   - X - numer zadania
   - Y - numer podejścia
   - Z - dowolna dodatnia, rosnąca liczba dobrana wg. indywidualnych potrzeb

## Ocena

1. W trakcie zajęć laboratoryjnych wymagane jest zaliczenie wszystkich zadań zgodnie z harmonogramem zamieszczonym w osobnym dokumencie.
1. Oceniane są wyłącznie zadania zgłoszone poprzez odpowiedni moduł `WIKAMP`.
1. Zaliczenie laboratorium wymaga uzyskania **zaliczenia wszystkich zadań i uzyskania łącznej punktacji nie niższej niż 50% z maksymalnej do uzyskania liczby punktów**.
1. Zaliczenie zadań w poszczególnych etapach wymaga uzyskania, co najmniej **50% maksymalnej liczby punktów określonych dla każdego zadania**.
1. Zgłoszenie zadania do oceny:

   - Przed zgłoszeniem **program źródłowy musi znajdować się w repozytorium**.
   - **Zgłoszenia należy dokonać za pośrednictwem modułu zadania na `WIKAMP`** po całkowitym zakończeniu prac. W tekście zwrotnym należy umieścić URL do repozytorium dla wybranego zadania i numer wersji nadanej `Release`.
   - **Każdy członek zespołu zgłasza osobno gotowość zadania do oceny**.

1. Prowadzącego na podstawie kodu źródłowego, oddanej dokumentacji, weryfikacji zdobytej wiedzy i nabytych umiejętności ocenia zakresu i poprawność realizacji prac dla etapu.
1. Jeżeli ta ocena jest negatywna, wówczas student zobowiązany jest do powtórnego zaliczenia w kolejnym terminie,a w konsekwencji traci punkty.
1. W trakcie zaliczenia student jest informowany, za co zostały odebrane mu punkty.
1. **Zaliczone zadania nie mogą być poprawiane**.
1. W trakcie oceny poprawności wykonania zadania student musi wykazać się wiedzą merytoryczną i umiejętnościami w zakresie zadania pozwalającymi na stwierdzenie, że prace zostały wykonane samodzielnie.
1. Wszystkie zadania muszą być zaliczane w okresie trwania zajęć.
1. W przypadku braku zaliczenia w drugim terminie, niezaliczone zadania mogą być zaliczone w terminie poprawkowym (trzecia próba). Studentowi nie przysługuje prawo ubiegania się o zaliczenie zadania w kolejnym terminie, czyli **brak zaliczenia w terminie poprawkowym uniemożliwia zaliczenie laboratorium**, a w konsekwencji przedmiotu.
1. Aby wykonanie zadania w zgłoszonym terminie było uznane należy:
   - Zgłosić zadanie do oceny nie później niż w dniu poprzedzającym zajęcia (do 24:00), na którym ma być dokonana ocena zrealizowanych prac.
   - Wykonanie zadania należny zgłosić indywidualnie i niezależnie przez każdego członka zespołu.
   - Brak zgłoszenia do oceny w terminie powoduje utratę **2 punktów** dla Etap 0 i **4 punktów** dla wszystkich pozostałych etapów.

## Dodatkowo

1. Wszelkie uwagi dotyczące zakresu i formy prowadzonych zajęć należy zgłaszać bezpośrednio na zajęciach lub za pośrednictwem forum nie później niż w pierwszym miesiącu zajęć.
1. W uzasadnionych przypadkach student ma prawo wystąpić do prowadzącego o przywrócenie terminu. Prowadzący przywraca termin po zapoznaniu się z przedstawionymi przez studenta dokumentami i uznaniu przyczyny powstania opóźnień za uzasadnioną.
1. W przypadku, gdy treść programu zostanie zakwestionowana przez Prowadzącego jako plagiat, wszelkie spory dotyczące praw autorskich w pierwszej kolejności są rozstrzygane na podstawie analizy historii wpisów w repozytorium.
