# Regulamin zaliczania laboratorium

## Organizacja zajęć

1. Zajęcia laboratoryjne są obowiązkowe i prowadzone w obecności Prowadzącego, który na bieżąco kontroluje postęp i samodzielność wykonywanych prac.
1. Treść zadań, wymagania i harmonogram zaliczania jest określony w osobnych dokumentach.
1. Organizacja pracy
   - Zadania są wykonywane w zespołach 1 i 2 osobowych
   - Prace muszą być rozłożone równomiernie
   - Każdy członek zespołu musi zgłosić i zaliczyć zadanie niezależnie
   - Wszystkie dokumenty niezbędne do zaliczenia zadania należy umieścić w indywidualnym repozytorium [GitHub](https://github.com/)

1. Praca z repozytorium

   - Prace należy prowadzić regularnie, tzn. wszelkie modyfikacje treści programu należy niezwłocznie zapisywać w repozytorium
   - Równomierność rozłożenia prac jest kontrolowana na podstawie autorstwa zapisów
   - W repozytorium **nie wolno umieszczać plików zbędnych**, np. tworzonych przez kompilator
   - W repozytorium należny umieścić plik `README.md`, który pozwoli na identyfikację członków zespołu

1. Wykonanie zadania należy udokumentować poprzez przekazanie Prowadzącemu opracowanego kodu źródłowego programu i dokumentacji projektowej, o ile taka została opracowana.
1. Wykonanie dokumentacji projektowej nie jest konieczne. W przypadku, gdy Student uzna, że może być przydatna w ocenie jego pracy, to może ją wykonać i przekazać do oceny. W takim przypadku powinna ona zawierać wszystkie istotne pliki, które zostały utworzone w tracie realizacji zadania tak, aby dokumentacja zawierała informacje pozwalające na ocenę poprawności i samodzielności wykonanych prac.
1. Treść **programu i dokumentacja** projektowa to **jedyne materiały źródłowe**, z których Student może korzystać w trakcie zaliczania zadania.
1. Po zakończeniu prac należy utworzyć `Release` opatrzony numerem wersji zgodnie ze składnią [Semantic Versioning 2.0.0](https://semver.org/), a mianowicie X.Y.Z, gdzie poszczególne składowe mają następujące znaczenie
   - X - numer zadania
   - Y - numer podejścia
   - Z - dowolna dodatnia, rosnąca liczba dobrana wg. indywidualnych potrzeb 

## Ocena

1. W trakcie zajęć laboratoryjnych wymagane jest zaliczenie wszystkich zadań zgodnie z harmonogramem zamieszczonym w osobnym dokumencie.
1. Oceniane są wyłącznie zadania zgłoszone poprzez odpowiedni moduł `WIKAMP`.
1. Zaliczenie laboratorium wymaga uzyskania **zaliczenia wszystkich zadań i uzyskania łącznej punktacji nie niższej niż 20 pkt z maksymalnej do uzyskania liczby 40 pkt**.
1. Zaliczenie zadań wymaga uzyskania, co najmniej **50% maksymalnej liczby punktów określonych dla każdego zadania**.
1. Zgłoszenie zadania do oceny:

   - Przed zgłoszeniem **program źródłowy musi znajdować się w repozytorium**.
   - **Zgłoszenia należy dokonać za pośrednictwem modułu zadania na `WIKAMP`** po całkowitym zakończeniu prac. W tekście zwrotnym należy umieścić URL do repozytorium dla wybranego zadania i numer wersji nadanej `Release`.
   - Dla zgłaszanego do oceny zadania należy utworzyć `tag`.

1. Ocena punktowa z zadania jest wyznaczona przez Prowadzącego na podstawie kodu źródłowego, oddanej dokumentacji, weryfikacji zdobytej wiedzy i nabytych umiejętności. **Maksymalna ocena za zadanie to 40 punktów**.
1. Jeżeli ocena realizacji zadania jest negatywna, wówczas student zobowiązany jest do powtórnego zaliczenia w kolejnym terminie.
1. W trakcie zaliczenia student jest informowany, za co zostały odebrane mu punkty.
1. **Zaliczone zadania nie mogą być poprawiane**.
1. W trakcie oceny poprawności wykonania zadania student musi wykazać się wiedzą merytoryczną i umiejętnościami w zakresie zadania pozwalającymi na stwierdzenie, że prace zostały wykonane samodzielnie.
1. Wszystkie zadania muszą być zaliczane w okresie trwania zajęć.
1. W przypadku braku zaliczenia w drugim terminie, niezaliczone zadania mogą być zaliczone w terminie poprawkowym. Studentowi nie przysługuje prawo ubiegania się o zaliczenie zadania w kolejnym terminie, czyli **brak zaliczenia w terminie poprawkowym uniemożliwia zaliczenie laboratorium**.
1. Aby wykonanie zadania w zgłoszonym terminie było uznane należy:
   - Zgłosić zadanie do oceny nie później niż w dniu poprzedzającym zajęcia (do 24:00), na którym ma być dokonana ocena zrealizowanych prac.
   - Wykonanie zadania należny zgłosić indywidualnie i niezależnie przez wszystkich jego współautorów.
   - Brak zgłoszenia do oceny w terminie powoduje utratę 10 punktu za każde kolejne zajęcia laboratoryjne zgodnie z harmonogramem.

## Dodatkowo

1. Wszelkie uwagi dotyczące zakresu i formy prowadzonych zajęć należy zgłaszać bezpośrednio na zajęciach lub za pośrednictwem forum nie później niż w pierwszym miesiącu zajęć.
1. W uzasadnionych przypadkach student ma prawo wystąpić do prowadzącego o przywrócenie terminu. Prowadzący przywraca termin po zapoznaniu się z przedstawionymi przez studenta dokumentami i uznaniu przyczyny powstania opóźnień za uzasadnioną.
1. W przypadku, gdy treść kodu zostanie zakwestionowana przez Prowadzącego jako plagiat, wszelkie spory dotyczące praw autorskich w pierwszej kolejności są rozstrzygane na podstawie analizy historii wpisów w repozytorium.
